---
layout: post
title: "aiv - 1"
date: 2012-02-26 18:43
comments: true
categories: 
- italiano
- aiv
---
Carlo fu il primo.

Quella mattina si svegliò di soprassalto alle quattro come spinto da una pressante necessità di sapere. Sena nemmeno prendere la briga di infilarsi le scarpe o un soprabito si avviò alla porta di casa e la aprì.

Per una mattina di dicembre la temperatura del pianerottolo lo colpì e senza pentirsi di non aver preso almeno la sciarpa si precipitò giù per i quattro piani di scala. Inutile prendere l'ascensore che si era guastato la sera prima e che sarebbe rimasto probabilmente inutilizzabile per tutto il week-end.

Arrivato nell'androne del piano terra il calore si fece ancora più intenso. 

-- *Sicuramente la sfaticata di farmi quattro piani di scale*, pensò Carlo riprendendo fiato ricurvo in avanti e appoggiando le mani poco sopra le ginocchia. Aprendo gli occhi si accorse che cominciava ad albeggiare. Una luce rossastra si diffondeva stranamente sulle lastre di marmo del pavimento e un calore insolito si irradiava sui suoi piedi scalzi.
<!-- more -->

Realizzando che il sole non sorgeva prima delle sette e mezza nella stagione invernale alla latitudine di Lione, Carlo si raddrizzò lentamente il busto e trattenendo il respiro fece quei pochi passi che lo separavano dal portone del suo palazzo.

--*Signore, no... non siamo pronti*, cominciò a pregare mentre premeva il pulsante che rilasciava il meccanismo magnetico di chiusura del portone e tirava a sé l'anta di vetro e alluminio.

> ... se gli uomini non si pentiranno e non miglioreranno se stessi, il Padre infliggerà un terribile castigo su tutta l’umanità. Sarà un castigo più grande del Diluvio, tale come non se ne è mai visto prima.

Quelle frasi irripetibili gli tornarono in mente in quel momento. Si era svegliato troppo tardi. Il processo di conversione era appena cominciato. I documenti che era riuscito a racimolare in quei nove mesi non sarebbero serviti a nulla se tutto si fosse fermato quella mattina. La terza apparizione mariana di Nostra Signora di Akita alla suora giapponese Agnese Katsuko Sasagawa cominciava con due frasi in apparenza banali e tipiche dei messaggi apocalittici.

> È tempo, il sole si oscura; la fede sola vivrà.
> 
> Ecco il tempo, l'abisso si apre.
> 
> Ecco il re delle tenebre.
> 
> Ecco la bestia con i suoi sudditi, sedicente salvatore del mondo.
> 
> Egli si alzerà con orgoglio nell'aria per andare fino al Cielo; egli sarà soffocato dal respiro di San Michele Arcangelo.
> 
> Egli cadrà e la terra che da tre giorni sarà in continue evoluzioni, aprirà il suo seno pieno di fuoco; egli sarà sprofondato per sempre con tutti i suoi nei baratri eterni dell'inferno.
> 
> Allora l'acqua e il fuoco purificheranno la terra e consumeranno tutte le opere dell'orgoglio degli uomini e tutto sarà rinnovato: Dio sarà servito e glorificato.

Carlo sapeva che quello che sarà conosciuto come il segreto de La Salette era un messaggio atroce e difficile da accettare. Il Vaticano accettò di pubblicarlo ufficialmente solo nel 1879, più di trent'anni dopo l'apparizione della Vergine. La chiesa non poteva più permettersi di negare ai fedeli quelle terribili rivelazioni: la Vergine stessa aveva concesso a Melania la libertà di rendere pubbliche le sue parole passato l'anno 1859, nonostante la giovane, che si farà chiamare Santa Maria della Croce, pubblico più volte il messaggio che ricevette nel 1846.
