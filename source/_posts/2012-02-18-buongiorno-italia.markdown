---
layout: post
title: "Buongiorno Italia!"
date: 2012-02-18 17:06
comments: true
categories:
- Italiano
---
Ogni volta che ho intrapreso la creazione di un blog (e l'ho fatto già un bel po' di volte) un grande problema mi si è piantato di fronte: in che lingua scrivere?

Pur non pretendendo di scrivere correttamente nelle 3 lingue che conosco (inglese, francese, italiano), sento spesso il bisogno di associare l'espressione di certi concetti ad una specifica lingua.

Mi spiego.
<!-- more -->

Quando cerco informazioni sulla programmazione, sull'informatica, sulla tecnologia in generale, ho la tendenza a preferire l'inglese. Per altri temi dipende molto dalle specificità della ricerca, mi capita ad esempio di cercare una ricetta di cucina su google. Cerco in questi casi di adattarmi all'origine della ricetta: se si tratta di pane e pizza cerco prima in italiano, anche se devo dire che anche in questo caso i migliori risultati li ho trovati in inglese...

Long story short... Ho intenzione di scrivere questo blog in 3 lingue: italiano, francese e inglese.

Non garantisco che tutti i temi siano trattati in tutte le lingue, e di mettere su un sistema di traduzione automatico non credo sia necessario: per questo esistono servizi di traduzione che permettono di dare quantomeno un'idea del tema generale di una pagina internet anche se sono spesso pieni di errori di traduzione e di false friends orribili.

Forse un'idea di un tema da trattare in italiano, oltre che la cucina (probabilmente pane, pizza e roba di questo tipo), potrebbe essere una specie di rassegna stampa italiana. Questo mi permetterebbe di tenermi più informato sugli avvenimenti in Italia (che spesso cerco di ignorare beatamente). Anche se un Costa Concordia non "naufraga" certo ogni 2 giorni.
